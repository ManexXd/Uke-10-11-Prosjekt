Oppgave:

Last inn dataene fra forsøket og legg dataene inn i en tekstfil.
Lag et pythonprogram som tegner en graf med dataene vi samlet inn, temperatur som funksjon av tida.
Tenk så på hva vi har lært om termofysikk og lag en funksjon som viser hvordan temperaturgrafen hadde sett ut dersom vi ikke hadde noe energitap.
Info som er greit å ha:
Effekt på kokeplate: 1500 W
Mengde vann: 1,5 liter
Masse kasserolle (aluminium): 0,964 kg (ikke nødvendig å ha med, men kan være greit å vite)
Bruk python til å tegne en graf av den teoretiske grafen.
La python tegne begge grafene i samme koordinatsystem. (Tre koordinatsystem til sammen)
Legg inn endringer i den teoretiske grafen slik at den treffer den målte grafen bedre. Hint: Legg inn en variabel v for virkningsgrad. Da kan dere prøve dere fram med ulike verdier for v og se for hvilken verdi grafen passer best mulig. Tenk også over om det er andre endringer dere kan gjøre som får teori og praksis til å passe sammen.

Innlevering:
Lever som gruppe.
Lever fil med programkoden, slik at det er lett å kjøre programfilen.
Lag en presentasjon av forsøket der dere forklarer teorien og koden dere kom fram til. Legg presentasjonen inn på Teams.
Frister: Koden og en foreløpig presentasjon bør være innlevert senest 18. mars. 
Muntlig presentasjon etter dette, dato avtaler vi senere.
